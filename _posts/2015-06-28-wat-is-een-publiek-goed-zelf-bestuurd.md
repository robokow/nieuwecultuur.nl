---
layout: post
title:  "Wat is een publiek goed zelfbestuurd"
date:   2015-06-28 21:12:58
categories: 
  - waterschappen
  - internet
  - voorbij het kapitalisme
  - zelfbestuur
description: Publieke diensten zelfbestuurd. Er is geen bedrijf nodig om dit voor ons te doen. Zelfbestuur van publieke goederen is de toekomst.
image: "/img/sharingculture.png"
---

Publieke diensten kunnen best zelfbestuurd zijn. Er is geen bedrijf nodig om dit voor ons te doen. Zelfbestuur van publieke goederen is de toekomst.

Het afschaffen van de Waterschapsverkiezingen is altijd het enige echte discussiepunt tijdens de vierjaarlijkse verkiezingen. De waterschappen is een publieke dienst, waarvan de raad gekozen wordt door de burgers.

Maar omdat water niet zo'n enorm agendapunt is, zijn er niet echt veel mensen die komen stemmen. Het is over het algemeen goed geregeld, zo denken de meesten. Waarvoor zouden we stemmen?

Maar wat als het onderwerp iets anders zou zijn, iets wat wel dichter bij de mensen staat. En wat als er meer van dit soort raden zouden zijn, maar over andere onderwerpen? Wat dacht je van een raad die gaat over *internet als publiek goed*. 

Dit zou het wezenlijk anders maken. Net als in de tijd dat waterbeheer bijvoorbeeld een veel belangrijker onderwerp was, zo zijn er nu ook onderwerpen die erg belangrijk zijn. En we zouden dit soort onderwerpen net zo goed op een andere manier kunnen organiseren.

Want stel je eens voor dat we zelf als burgers een raad zouden kiezen die vervolgens bepaalt welke televisiekanalen er in het basispakket gaan? Ik noem maar wat. Een raad die de tarieven en de kanalen bepaalt, en die het bestuur kiest dat leiding heeft over het netwerkbedrijf?

We kunnen dan ook meteen de winstgedachte los laten. En we kunnen dan ook veel efficienter werken. Want we hebben een heel stuk minder kosten nodig. Denk alleen al aan al die marketingafdelingen die we meteen kunnen opheffen.

Ik laat de gedachten nu vrij los, maar de kern van dit idee is dat een raad dat gaat over een publieke dienst helemaal geen gek idee hoeft te zijn. Een raad die ook los staat van de huidige politieke instituties. Want waarom hebben wij eigenlijk zoveel verschillende bedrijven die internet, telecom en televisie leveren. En waarom hebben we de regering nodig als we dit ook zelf kunnen regelen en zelf via een zelfgekozen raad de randvoorwaarden kunnen bepalen?

Het is zonde van de hulpbronnen en het geld. We kunnen de boel zoveel goedkoper doen als we het organiseren op basis van een publiek goed, op basis van zelfbestuur, en we kunnen er meer mee bereiken. Goedkopere diensten van betere kwaliteit.

We zouden tenminste weer gaan stemmen.
