---
layout: post
title:  "Medicijnen hoeven niet duur te zijn"
date:   2015-06-30 21:12:58
categories: 
  - voorbij het kapitalisme
  - zelfbestuur
  - crowdfunding
description: Zo vaak dat we horen over medicijnen die te duur zijn. Of dat verzekeringsmaatschappijen dit niet willen betalen. Belachelijk en volstrekt overbodig.
image: "/img/patentvrije-medicijnen.jpg"
---

Zo vaak dat we horen over medicijnen die te duur zijn. Of dat verzekeringsmaatschappijen dit niet willen betalen. Belachelijk. En volstrekt overbodig als we bedenken dat medicijnen helemaal niet zo duur hoeven te zijn.

We hebben het hier feitelijk over medicijnfabrikanten die veel geld steken in onderzoek naar medicijnen. Dat geld willen ze terugverdienen (met winst uiteraard) uit de verkoop van de medicijnen. Maar omdat er niet veel mensen zijn die deze medicijnen nodig hebben, is de prijs zo hoog. De hoge prijs voor deze medicijnen is duidelijk genoeg.

Maar deze hoge prijs is overbodig als we het onderzoek anders organiseren. Waarom laten we dit onderzoek in de handen van bedrijven die er later weer winst uit willen halen, als het ook anders kan?

Een andere optie is om groepjes onderzoekers te hebben die onafhankelijk onderzoek mogen doen naar nieuwe medicijnen. Met directe financiering van bijvoorbeeld universiteiten, verzekeringsmaatschappijen, burgers en belastinggeld kunnen medicijnen die hieruit voortkomen direct tegen een lage prijs op de markt gebracht worden.

De medicijnen krijgen geen privaat-patent dat eigendom is van een bedrijf, maar een publiek patent die het mogelijk maakt dat iedereen dit medicijn mag maken. Probleem opgelost want medicijnen zijn direct publiek eigendom. Dus van niemand in het bijzonder, maar van iedereen.

Om hiermee te beginnen hebben we niet veel nodig. Een publiek fonds dat genoeg geld bijelkaar brengt om 1 of 2 onderzoekers te laten beginnen is voldoende. Laat die groep zich richten op iets dat resultaat kan hebben en van daaruit kan de groep zich uitbouwen, met geld dat mensen die de waarde hiervan inzien, direct beschikbaar stellen.

Van de overheid of het bedrijfsleven hoeven we dit soort innovatie niet te verwachten. Het is wachten op een of meerdere bewogen personen die zoiets echt gaan trekken. En ik vermoed dat deze tijd niet ver weg is - als er al niet initiatieven hiertoe zijn.

### meer lezen?
 - <https://nl.wikipedia.org/wiki/Generiek_geneesmiddel>
 - <http://www.vrijspreker.nl/wp/2014/10/patentvrij-open-source-kankermedicijn/>
 - <http://www.nrc.nl/opinie/2014/10/06/medicijnen-horen-niet-op-een-vrije-markt/>
 - <https://decorrespondent.nl/1066/Waarom-medicijnen-zo-duur-zijn/64131944734-52b36de4> 
